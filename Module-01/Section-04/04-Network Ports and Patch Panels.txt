The final steps of how the physical layer works take place at the endpoints of our network links. 
Twisted pair network cables are terminated with a plug that takes the individual internal wires and exposes them. 
The most common plug is known as an RJ-45 or Register Jack 45. It's one of many cable plug specifications, 
but by far the most common in computer networking,. A network cable with an RJ 45 plug can connect to an RJ 45 network port.

خلاص كده وصلنا لنهاية المطاف بتاع رحلة الداتا عبر الفيزيكال لير وهنعرف ازاى الفيزيكال لير بتخلص شغلها. 

قالك ي سيدى انه بعد ما عرفنا الأسلاك والوايرينج تايبس والوايرينج ستاندردس . عايزين نعرف بقا ازاى هنربط جهازين ببعض.
اللى بيحصل ي سيدى انك بتأرج الكابلات .. يعنى اى ؟ يعنى بتمسك كل طرف من الأسلاك دى تحطه ف ال ار جى عشان تعرف توصله بالجهاز .. اكيد مش هنبرم السلك ونحطه لموأخذه

طيب تعالى بقا نتكلم عن ال ار جى ده ونتعمق فيه اكتر

الـ ار جى هو عبارة عن (موصل) بيتكون من:
1- غلاف بلاستيكي شفاف: بيحمي الأسلاك وبيثبتها في مكانها.
2️- 8 Pins معدنية (Contacts): دي المسارات اللي بتنقل الإشارة الكهربائية بين الكابل والجهاز.
3️- Clips: الجزء اللي يثبت الكابل في المنفذ.
4️- Cable Guide: بتنظم الأسلاك جوا الموصل علشان تتثبت بشكل صحيح.

يبقى كده ال ار جى هو حلقة الوصل بين الكابل والجهاز تمام ؟ تمام
اللى بيحصل انه ال ار جى بيكون جواه 8 اماكن كده بتحط فيهم ال 8 أسلاك بتوع الايثرنت كابل وال 8 اماكن دول اللى هما الكونتاكتس بتكون عبارة عن مسارات معدنيه .. من الاخر هى دى اللى بتوصل اصلا
بتلمس النحاس بتاع السلك بالكونتاكتس دى فاا الدنيا بتشتغل والاشارات الكهربية تبدأ تتبعت من السلك للكونتاكتس دى .. والار جى بيكون داخل فى البورت بتاع الجهاز فاا تقوم الداتا داخله للجهاز.

يبقا كده ملخص سريع: 
- الـ  ار جى مش قطعة إلكترونية ذكية، لكنه مجرد (موصل).
- دوره الأساسي إنه يعمل كوسيط لنقل البيانات بين الأجهزة عبر كابلات الشبكة.
- بينقل البيانات في صورة إشارات كهربائية عبر الـ بينز المعدنية جوه الكابل.
- في 100Mbps بيستخدم 4 أسلاك فقط، وفي 1Gbps وما فوق بيستخدم كل الـ 8 أسلاك.

بالتالي، هو مش ريجستر، لكنه جزء من الهاردوير اللي بيكمل وظيفة الشبكات! 

طيب الار جى بعد ما بيتركب فيه السلك بنحطه فين ؟ بنحطه ف البورت بتاع السيندر من جهة والبورت بتاع الريسيفر من جهة تمام ؟ مش محتاجه دى

Network ports are generally directly attached to the devices that make up a computer network. 
البورت ده يسيدى هو المنفذ اللى ف الكبيوتر بتاعك اللى بندخل فيه الجاك .. يعنى دى بوابة البيانات بتاع الجهاز بتاعك اللى بتخليه يتصل بالعالم الخارجى. وهى عبارة برضو عن قطعة من البلاستيك متثبت عليها 8 اسلاك نحاسية
كل سلكه بتقابل سلكة ف ال ار جى عشان تاخد منها الاشارة الكهربية اللى جاية .. وبتكون القطعة دى متثبتة على كارت الشبكة اللى بياخد بقا البيانات ويبدأ يعالجها ويترجمها وهكذا.
ممكن تلاقى فيه 2 ليد صغيرين كده واحد بينور لما بيتم التوصيل بشكل صحيح بين الجهازين والتانى بيفضل يبربش كده لو فى ارسال بيانات شغال.